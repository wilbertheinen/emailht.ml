---
layout: page
title: Algemene voorwaarden
permalink: /algemene-voorwaarden/
---

## Wie zijn wij?
Ons bedrijf is [emailht.ml](/)
* Adres: Prins Clausstraat 7, 3751DN te Bunschoten-Spakenburg
* Telefoon: <a href="tel:+31630980217">06 â€“ 30 98 02 17</a>
* E-mailadres: <a href="mailto:hello@emailht.ml">hello@emailht.ml</a>
* Website: [https://www.emailht.ml](/)
* KvK nummer: 87811049
* Naam eigenaar: Willem Bort Heinen

Deze algemene voorwaarden vindt u terug op onze website. De ingangsdatum is 7 december 2022.

## Toepasselijkheid
[emailht.ml](/) ontwikkelt HTML en CSS in de vorm van singleshot e-mails, interactieve e-mails en interactieve email elementen en/of e-mail templates. Deze algemene voorwaarden zijn van toepassing op iedere overeenkomst tussen u als opdrachtgever en [emailht.ml](/) als opdrachtnemer.

## Het aanbod en de overeenkomst
Onze aanbiedingen / offertes bevatten duidelijke omschrijvingen van de opdracht. Een offerte is 14 dagen geldig. De overeenkomst wordt per e-mail bevestigd. Op elke overeenkomst zijn alleen onze algemene voorwaarden van toepassing.

## Prijzen / betaling
[emailht.ml](/) werkt op basis van een vaste fee. De prijzen zijn exclusief BTW, tenzij in de offerte iets anders wordt vermeld. Eventuele onvoorziene kostenverhogingen na het aangaan van de overeenkomst, kunnen aan u doorberekend worden.

U betaalt ons 50% van de fee voordat wij met onze werkzaamheden beginnen. De overige 50% wordt gefactureerd na oplevering van de werkzaamheden.

Onze facturen moeten binnen 30 dagen worden betaald. Betaalt u niet of niet op tijd? Dan komen er extra kosten bij zoals wettelijke rente en buitengerechtelijke incassokosten.

## Uitvoering overeenkomst
Wij spannen ons volledig in om de overeenkomst naar beste inzicht en vermogen uit te voeren. Wij geven geen garanties op het behalen van een bepaald resultaat. U geeft ons alle informatie die nodig is om de opdracht goed uit te kunnen voeren. Mocht dit toch niet lukken en de opdracht loopt daardoor vertraging op en/of wij moeten
daardoor extra kosten maken, dan brengen wij deze bij u in rekening.

Wij kunnen gebruik maken van derde partijen om de werkzaamheden voor u uit te voeren. Ook in dat geval blijven wij verantwoordelijk voor de goede uitvoering van onze overeenkomst.

## Leveringstermijn
Wij spreken samen af binnen welke termijn de werkzaamheden worden opgeleverd.

## Klachten
Wij doen ons best om aan uw wensen te voldoen. Bent u toch niet helemaal tevreden? Dan zullen wij dit zo goed mogelijk proberen op te lossen. U kunt binnen 14 dagen na de oplevering van de werkzaamheden een klacht indienen per e-mail via: hello@emailht.ml. Een klacht of andere vordering kunt u na 1 jaar na het ontstaan ervan niet meer indienen.

Wij kunnen niet verantwoordelijk gehouden worden voor een verkeerde weergave van ons werk door een verandering in de rendering engine van een e-mailprogramma.

## Overmacht
Het kan voorkomen dat wij door overmacht onze afspraken met u niet kunnen nakomen. Dat is bijvoorbeeld het geval bij leveringsproblemen bij leveranciers/fabrikanten derden waarmee wij samenwerken, storingen in de gebruikte software, een pandemie, ziekte of tekort aan personeel, bedrijfsstoringen, sluitingen of andere omstandigheden vanwege overheidsmaatregelen. Als de overmachtssituatie voorbij is zullen wij ons best doen de afspraken alsnog na te komen. Schade die is ontstaan door de overmachtssituatie vergoeden wij niet.

## Aansprakelijkheid en vrijwaring
Als wij de afspraken met u niet of niet goed nakomen, zijn wij aansprakelijk voor uw directe schade. De directe schade die wij betalen is nooit meer dan de prijs van onze overeenkomst of het maximaal door de bedrijfsaansprakelijkheidsverzekering uit te keren bedrag. Voor indirecte schade, gevolgschade en bedrijfsschade zijn wij nooit aansprakelijk. Wij zijn wel aansprakelijk voor schade door opzet of bewuste roekeloosheid door ons.

Bent u voor uw schade verzekerd? Schakel dan eerst uw eigen verzekeraar in.

## Einde overeenkomst
De overeenkomst eindigt als de overeengekomen werkzaamheden zijn uitgevoerd. Beide partijen kunnen de overeenkomst ook tussentijds annuleren. Bij tussentijdse annulering worden de volgende kosten in rekening gebracht:
* 30% van de fee bij annulering tot 30 dagen voor de afgesproken oplevering;
* 50% van de fee bij annulering tussen de 30 en 14 dagen voor de afgesproken oplevering;
* 65% van de fee bij annulering tussen de 14 en 2 dagen voor de afgesproken levering;
* 75% van de fee bij annulering binnen 48 tot 24 uur voor de afgesproken levering;
* 100% van de fee bij annulering binnen 24 uur voor de afgesproken levering.

Wij kunnen de overeenkomst uitstellen of annuleren als u uw afspraken niet nakomt, als wij aanwijzingen hebben dat u uw afspraken niet gaat nakomen, of als u ons vraagt om discriminerende, racistische, pornografische, beledigende, bedreigende of anderszins grensoverschrijdende content te maken. Wij zijn niet verplicht om eventuele schade die u daardoor lijdt, te vergoeden. Eventuele schade die wij daardoor lijden, wordt op u verhaald.

## Intellectuele eigendom
De op maat gemaakte ontwerpen, coderingen, afbeeldingen en andersoortige speciaal voor u door ons bedachte en gemaakte zaken, zijn alleen voor u bestemd. Als u deze wilt delen met iemand anders, moet u dit eerst met ons overleggen.

## Tot slot
Nederlands recht is van toepassing. Geschillen kunnen worden voorgelegd aan de bevoegde rechter in Nederland.