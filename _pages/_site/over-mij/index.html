<p>Hoi, ik ben Wilbert Heinen. Getrouwd, 3 kids en mag graag een balletje trappen (en happen :-P) en als het even uitkomt voor of achter de barbecue te vinden.</p>

<h2 id="dagelijks-leven">Dagelijks leven</h2>
<p>In het dagelijks leven ben ik sinds 1 oktober 2020 werkzaam bij <a href="https://www.centraalbeheer.nl/">Centraal Beheer</a> als Digital Marketeer met een specialisme in E-mail Marketing Automation en dan met name de technische invulling hiervan en bouw en onderhoud ik meerdere e-mails en e-mail templates.</p>

<p>Hiervoor heb ik ruim 11 jaar als Campaign Developer gewerkt bij e-Village, wat later TeamITG werd en tegenwoordig <a href="https://deployteq.com/">deployteq</a> heet. Hier werkte ik veel voor en samen met onder andere Transavia, Shell, Bol.com, Eneco en vele anderen. Voor hen ontwikkelde ik met name de (drag&amp;drop) e-mail templates in Clang, later beter bekend als CanopyDeploy en tegenwoordig ook <a href="https://deployteq.com/">deployteq</a>.</p>

<p>Sinds 2022 ben ik jurylid bij de <a href="https://ddma.nl/kennisbank/inschrijving-van-de-nieuwe-ddma-emas-awards-geopend/">DDMA EMAS awards</a> in de categorie Design en mag ik mijn expertise loslaten op de inzendingen.</p>

<p><img src="/images/design-jury_ddma-emas.jpeg" alt="DDMA EMAS Design Jury" /></p>

<blockquote>
  <p>Ik vind het fantastisch om de grenzen van e-mailclients op te zoeken en toch iets werkend krijgen in een e-mail client waarvan eerst gedacht werd dat dat niet mogelijk was</p>
</blockquote>

<p>Mijn hart ligt bij e-mail development. Ik vind het fantastisch om de grenzen van e-mailclients op te zoeken en toch iets werkend krijgen in een e-mail client waarvan eerst gedacht werd dat dat niet mogelijk was. Als ik een e-mail maak zorg ik dat deze op z’n minst responsive, de afbeeldingen retinaproof, geoptimaliseerd voor darkmode en zo toegankelijk mogelijk geschreven is. Deze kunnen dan worden aangevuld met interactieve elementen of bijvoorbeeld webfonts als een zogenaamde ‘Progressive Enhancement’.</p>

<p>Hierover vertellen vind ik minstens even leuk!</p>

<p><img src="/images/snip-it-before-you-ship-it.jpeg" alt="Wilbert at LitmusLive" /></p>

<ul>
  <li><a href="https://inboxexpo.com/speaker-profile/wilbert-heinen/">InboxExpo</a></li>
  <li><a href="https://player.vimeo.com/video/536803774?h=e19f12d49b&amp;dnt=1">InboxExpo: Fitness voor je e-mail</a></li>
  <li><a href="https://www.litmus.com/blog/get-ready-for-litmus-live-week-2020/">LitmusLive: Snip It Before You Ship It</a>.</li>
  <li><a href="https://www.youtube.com/embed/bk-TQPn2PX4">E-mail Marketing Podcast #15: AMP, Dark Mode, Interactiviteit &amp; Toegankelijkheid</a></li>
  <li><a href="https://www.youtube.com/embed/alNdmC1Ojtw">LitmusLive: VW to the Rescue by Wilbert Heinen</a></li>
</ul>

<h2 id="waarom-daarnaast-nog-een-eigen-toko">Waarom daarnaast nog een eigen toko?</h2>
<p>Omdat dit allemaal eigenlijk ook gewoon een hobby is ben ik <a href="/">emailht.ml</a> gestart. Zo kan ik naast m’n werk bij <a href="https://www.centraalbeheer.nl/">Centraal Beheer</a> ook nog steeds voor andere clubs toffe e-mails en robuuste e-mail templates bouwen. Tegelijkertijd blijf ik op de hoogte van de meest recente ontwikkeling binnen e-mail development en kan ik dat weer toepassen bij <a href="https://www.centraalbeheer.nl/">Centraal Beheer</a>.</p>

<p>Dus ben je op zoek naar iemand die een toffe e-mail, een interactief e-mail element of een robuuste e-mail template voor je kan bouwen, <a href="/contact">let me know</a>!</p>
