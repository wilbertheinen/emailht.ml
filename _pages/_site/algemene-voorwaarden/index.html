<h2 id="wie-is-emailhtml">Wie is <a href="/">emailht.ml</a>?</h2>
<ul>
  <li>Adres: Prins Clausstraat 7, 3751DN te Bunschoten-Spakenburg</li>
  <li>Telefoon: <a href="tel:+31630980217">06 â€“ 30 98 02 17</a></li>
  <li>E-mailadres: <a href="mailto:hello@emailht.ml">hello@emailht.ml</a></li>
  <li>Website: <a href="/">https://www.emailht.ml</a></li>
  <li>KvK nummer: 87811049</li>
  <li>Naam eigenaar: Willem Bort Heinen</li>
</ul>

<p>Deze algemene voorwaarden vindt u terug op deze website. De ingangsdatum is 7 december 2022.</p>

<h2 id="toepasselijkheid">Toepasselijkheid</h2>
<p><a href="/">emailht.ml</a> ontwikkelt HTML en CSS in de vorm van singleshot e-mails, interactieve e-mails en interactieve email elementen en/of e-mail templates. Deze algemene voorwaarden zijn van toepassing op iedere overeenkomst tussen u als opdrachtgever en <a href="/">emailht.ml</a> als opdrachtnemer.</p>

<h2 id="het-aanbod-en-de-overeenkomst">Het aanbod en de overeenkomst</h2>
<p>Aanbiedingen / offertes bevatten duidelijke omschrijvingen van de opdracht. Een offerte is 30 dagen geldig. De overeenkomst wordt per e-mail bevestigd. Op elke overeenkomst zijn alleen de algemene voorwaarden van <a href="/">emailht.ml</a> van toepassing. Indien u als opdrachtgever in de opdracht bepalingen of voorwaarden opneemt die afwijken van (of niet voorkomen in) deze voorwaarden zijn deze voor <a href="/">emailht.ml</a> alleen bindend als <a href="/">emailht.ml</a> deze schriftelijk heeft aanvaard. Eventuele inkoop- of andere voorwaarden van de de opdrachtgever zijn niet van toepassing.</p>

<h2 id="prijzen--betaling">Prijzen / betaling</h2>
<p><a href="/">emailht.ml</a> werkt op basis van een vaste fee. De prijzen zijn exclusief BTW, tenzij in de offerte iets anders wordt vermeld. Eventuele onvoorziene kostenverhogingen na het aangaan van de overeenkomst, kunnen aan u doorberekend worden.</p>

<p>U betaalt <a href="/">emailht.ml</a> 50% van de fee voordat wij met onze werkzaamheden beginnen. De overige 50% wordt gefactureerd na oplevering van de werkzaamheden.</p>

<p>Facturen moeten binnen 30 dagen worden betaald. Betaalt u niet of niet op tijd? Dan komen er extra kosten bij zoals wettelijke rente en buitengerechtelijke incassokosten.</p>

<h2 id="strippenkaarten">Strippenkaarten</h2>
<p><a href="/">emailht.ml</a> biedt strippenkaarten op maat aan. U als opdrachtgever kan deze strippenkaart aanvragen via e-mail. De strippenkaart dient voor het aanvangen van de werkzaamheden zijn voldaan. De strippenkaart is maximaal 6 maanden geldig. Restitutie van de openstaande strippen is niet mogelijk. 1 strip is 60 minuten. <a href="/">emailht.ml</a> houdt een urenregistratie bij. U als opdrachtgever kan <a href="/">emailht.ml</a> te allen tijde verzoeken om de urenregistratie te overleggen.</p>

<h2 id="uitvoering-overeenkomst">Uitvoering overeenkomst</h2>
<p><a href="/">emailht.ml</a> bepaalt hoe en wanneer de overeengekomen opdracht wordt uitgevoerd. <a href="/">emailht.ml</a> spant zich volledig in om de overeenkomst naar beste inzicht en vermogen uit te voeren met inachtneming van uw wensen als opdrachtgever. <a href="/">emailht.ml</a> geeft geen garanties op het behalen van een bepaald resultaat. U geeft <a href="/">emailht.ml</a> alle informatie die nodig is om de opdracht goed uit te kunnen voeren. Mocht dit toch niet lukken en de opdracht loopt daardoor vertraging op en/of wij moeten daardoor extra kosten maken, dan brengt <a href="/">emailht.ml</a> deze bij u in rekening.</p>

<p><a href="/">emailht.ml</a> kan gebruik maken van derde partijen om de werkzaamheden voor u uit te voeren. Ook in dat geval blijft <a href="/">emailht.ml</a> verantwoordelijk voor de goede uitvoering van de overeenkomst.</p>

<h2 id="leveringstermijn">Leveringstermijn</h2>
<p>Wij spreken samen af binnen welke termijn de werkzaamheden worden opgeleverd.</p>

<h2 id="klachten">Klachten</h2>
<p><a href="/">emailht.ml</a> doet haar uiterste best om aan uw wensen te voldoen. Bent u toch niet helemaal tevreden? Dan zal <a href="/">emailht.ml</a> dit zo goed mogelijk proberen op te lossen. U kunt binnen 14 dagen na de oplevering van de werkzaamheden een klacht indienen per e-mail via: hello@emailht.ml. Een klacht of andere vordering kunt u na 1 jaar na het ontstaan ervan niet meer indienen.</p>

<p><a href="/">emailht.ml</a> kan niet verantwoordelijk gehouden worden voor een verkeerde weergave van reeds opgeleverd werk door een verandering in de rendering engine van een e-mailprogramma.</p>

<h2 id="overmacht">Overmacht</h2>
<p>Het kan voorkomen dat <a href="/">emailht.ml</a> door overmacht afspraken met u niet kunnen nakomen. Dat is bijvoorbeeld het geval bij leveringsproblemen bij leveranciers/fabrikanten, derden waarmee wij samenwerken, storingen in de gebruikte software, een pandemie, ziekte of tekort aan personeel, bedrijfsstoringen, sluitingen of andere omstandigheden vanwege overheidsmaatregelen. Als de overmachtssituatie voorbij is zal <a href="/">emailht.ml</a> haar uiterste best doen de afspraken alsnog na te komen. Schade die is ontstaan door de overmachtssituatie vergoedt <a href="/">emailht.ml</a> niet.</p>

<h2 id="aansprakelijkheid-en-vrijwaring">Aansprakelijkheid en vrijwaring</h2>
<p>Als <a href="/">emailht.ml</a> de afspraken met u niet of niet goed nakomt, is <a href="/">emailht.ml</a> aansprakelijk voor uw directe schade. De directe schade die <a href="/">emailht.ml</a> betaalt is nooit meer dan de prijs van onze overeenkomst of het maximaal door de bedrijfsaansprakelijkheidsverzekering uit te keren bedrag. Voor indirecte schade, gevolgschade en bedrijfsschade is <a href="/">emailht.ml</a> nooit aansprakelijk. <a href="/">emailht.ml</a> is wel aansprakelijk voor schade door opzet of bewuste roekeloosheid door <a href="/">emailht.ml</a>.</p>

<p>Bent u voor uw schade verzekerd? Schakel dan eerst uw eigen verzekeraar in.</p>

<h2 id="einde-overeenkomst">Einde overeenkomst</h2>
<p>De overeenkomst eindigt als de overeengekomen werkzaamheden zijn uitgevoerd. Beide partijen kunnen de overeenkomst ook tussentijds annuleren. Bij tussentijdse annulering worden de volgende kosten in rekening gebracht:</p>
<ul>
  <li>30% van de fee bij annulering tot 30 dagen voor de afgesproken oplevering;</li>
  <li>50% van de fee bij annulering tussen de 30 en 14 dagen voor de afgesproken oplevering;</li>
  <li>65% van de fee bij annulering tussen de 14 en 2 dagen voor de afgesproken levering;</li>
  <li>75% van de fee bij annulering binnen 48 tot 24 uur voor de afgesproken levering;</li>
  <li>100% van de fee bij annulering binnen 24 uur voor de afgesproken levering.</li>
</ul>

<p><a href="/">emailht.ml</a> kan de overeenkomst uitstellen of annuleren als u uw afspraken niet nakomt, als <a href="/">emailht.ml</a> aanwijzingen heeft dat u uw afspraken niet gaat nakomen, of als u <a href="/">emailht.ml</a> vraagt om discriminerende, racistische, pornografische, beledigende, bedreigende of anderszins grensoverschrijdende content te maken. <a href="/">emailht.ml</a> is niet verplicht om eventuele schade die u daardoor lijdt, te vergoeden. Eventuele schade die <a href="/">emailht.ml</a> daardoor lijdt, wordt op u verhaald.</p>

<h2 id="intellectuele-eigendom">Intellectuele eigendom</h2>
<p>De op maat gemaakte ontwerpen, coderingen, afbeeldingen en andersoortige speciaal voor u door <a href="/">emailht.ml</a> bedachte en gemaakte zaken, zijn alleen voor u bestemd. Als u deze wilt delen met iemand anders, moet u dit eerst met <a href="/">emailht.ml</a> overleggen.</p>

<h2 id="tot-slot">Tot slot</h2>
<p>Nederlands recht is van toepassing. Geschillen kunnen worden voorgelegd aan de bevoegde rechter in Nederland.</p>
